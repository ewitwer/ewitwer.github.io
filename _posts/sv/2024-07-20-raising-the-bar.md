---
title: "Raising the Bar: Improved Fingerprinting Attacks and Defenses for Video Streaming Traffic"
description: Proceedings on Privacy Enhancing Technologies
date: 2024-07-20 12:19:20 +0200
categories: [publications]
tags: [research, lang-en]
lang: sv
---

**Bakgrund:** Identifiering av videor via fingeravtryck (*video fingerprinting*) är en grupp metoder som syftar till att identifiera vilka videor en användare ser på genom att analysera videotrafiken i nätverket. Ett vanligt scenario är att någon angripare avlyssnar länken mellan användarens dator och servern, fångar in den krypterade trafiken och listar ut vilken video den motsvarar med hjälp av klassificeringsmodeller. Detta fungerar på grund av att trafiken, trots kryptering, innehåller mönster som kännetecknar den underliggande videon. En mängd olika attacker har framställts men få studier har fokuserat på att utveckla försvar.

**Beskrivning:** Artikeln är en utvärdering av flera attacker mot oskyddad videotrafik, två försvar mot identifiering av webbsidor via fingeravtryck (*website fingerprinting*) modifierade för att skydda videotrafik och ett nytt försvar, Scrambler. Vi presenterar ett flertal insikter kring attackernas effektivitet i olika scenarion, vilka typer av försvar som är mest lovande samt effekterna av faktorer som exekveringstid och kontroll av överbelastning. Dessa insikter representerar en bra grund för framtida forskning kring försvar mot *video fingerprinting*.

[Här hittar du artikeln](/assets/pdf/2024-pets.pdf){:target="_blank"}
